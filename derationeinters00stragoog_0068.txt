63

mortem tetigit, sed summa dramatis posita est in Hectore
interficiendo eiusque corpore redimendo. quae cum in
Acciana Epinausimaohe locum non habuerint, ut Robertus
non sine causa negavit, hic saltem paullo certius dixerim
Accium non idem exemplar quod Ennium expressisse.

Cum Pacuvio Accius Armorum Iudicium commune
habet. de utraque quidem sententiam nos ferre fragmenta
non sinunt

Nec minus de reliquis fabulis silere melius puto
quam plane incerta proferre vel repetere — unum haud
leve non praetermittam: Accius perraro fabulas post tres
tragoediae principes doctas tractavit (cf. Leo p. 158 adn. 15)
et illorum trium Sophoclem plerumque imitatus est: praeter
fabulas supra memoratas in Antigona, Epigonis Tereo,
Philocteta,¹) Neoptolemd) et fortasse in Erigona (vel

Agamemnonidis?)‚ Pelopidis, Antenoridis aliisque.

Quibus rebus concessis nemini absurdum videmur

profiteri etiam in Atreo mori suo Sophoclis transferendi
Accium indulsisse. neque enim obscura illa erat nec verum
estid quod Hartungus dicit (l. l. p. 187) ‘de Sophocle
οὐδεὶς λόγος’ quid? quod extat Statylli Flacci epigramma

¹) scis de Philoctetae exemplari viros doctos valde inter se
dissentire. meo quidem iudicio, cum plura fragmenta Sophocleis versibus
respondeant, ante omnia videndum est possintne cetera ex eadem
Sophoclis fabula explicari. quod fieri posse persuasum mihi habeo.
namque id semper opinor teneri debet minume ad verbum de Graecis
Accium vertisse, veluti in Antigona, ubi ea quae apud Soph. v. 249
nuntius narrat a Romano poeta in canticum mutata vides.

⁹) iterum Robertus (l. c. p. 34) nobis facem praefert Tyrwhittii
restituendo sententiam Σκυρίους Sophocleum de Neoptolemo Scyro ex
insula arcessendo egisse; eademque de re Accii fabula ‘Neoptolemus’
conscripta erat. quis praeter Sophoclem in argumento illo celebrando
versatus sit ignoratum titulus tantum ‘Neoptolemus' Nicomachi
cuiusdam et Mimnermi ceteroquin ignoti memoriae traditus est. quae
cum ita sint nulla re impediri nos video quominus Accium suspicemur
secutum esse Sophoclem.

 

